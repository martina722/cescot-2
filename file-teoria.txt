Interazione con DBMS
Quando si realizza un'applicazione (ogni tipo) è necessario un sistema in grado di memorizzare dati che vengono gestiti dall'applicazione (anagrafiche, documenti, ...), questo tipo di tecnica consente agli utenti di inserire, modificare e visualizzare i dati necessari. I  DBMS consentono di gestire grandi quantità di dati e dati strutturati (ma anche destrutturati), fornendo strumenti per leggere e scrivere i dati (CRUD). Per realizzare una pagina dinamica è necessario interfacciare il linguaggio utilizzato per generare la pagina (PHP, C#, ...) con il DBMS, questo richiede un dialogo tra server (server diversi: server web e DBMS). Il dialogo fra server web e DBMS avviene tramite API. il server web invia richieste al server DBMS tramite le API che questo deve mettere a disposizione. PHP offre diverse tecniche di interfacciamento con i DBMS, le principali sono:
- PDO, è generico e consente di interagire con diversi tipi di DBMS, è più complesso da utilizzare ma versatile
- MySQLi, consente di interagire solamente con MySQL (o altri DBMS che implementino le stesse API)
PDO è disponibile solamente come classe, pertanto richiede un approccio basato su programmazione ad oggetti, mentre MySQLi è disponibile sia come classe che come funzione, pertanto può essere utilizzato sia con programmazione ad oggetti che tramite funzioni.
MySQLi
Per utilizzare una tabella di database all'interno di una pagina web è necessario:
- connettersi al database (come farei con PHPMyAdmin, che si collega al server internamente)
- eseguire le query necessarie
- costruire il risultato da mostrare nella pagina in base al risultato (una variabile strutturata, doppio array) fornito dalla query
Per connettersi al database è necessario utilizzare MySQLi, passando le informazioni (argomenti) necessari alla connessione (indirizzo del server, nome del database, username, password). MySQLi restituisce una variabile che contiene la connessione al database, grazie a questa variabile è possibile eseguire query.
La funzione mysqli_connect si collega al database e restituisce una variabile che contiene la connessione. La funzione mysqli_query esegue una query e restituisce una variabile che contiene il risultato della query. La funzione fetch consente di ciclare all'interno della tabella contenuta nel risultato della query, restituisce un array che contiene il valore di ogni campo della tabella.
Rischi dell'interazione con database
Quando si lavora con i database, è importante  tenere in considerazione i rischi legati all'interazione fra i linguaggi utilizzati sul server web e il DBMS. Il rischio più comune che si corre è quello della SQL Injection, una tecnica basata su SQL che può consentire ad utenti non autorizzati di eseguire query a loro piacimento sul database. Gli utenti possono interagire con il database tramite l'applicazione messa a loro disposizione, compilando moduli o modificando i parametri presenti sull'URL delle pagine. Se non si controlla che le variabili che vengono utilizzate per costruire le query siano "sicure", si rischia che gli utenti possano inserire intere query all'interno di un parametro dell'URL o di un campo di un modulo e che la nostra procedura le esegua.